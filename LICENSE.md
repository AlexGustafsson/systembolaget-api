Via [Systembolaget's webpage](https://www.systembolaget.se/api/) 2020-07-14

The license given by Systembolaget covers the original downloaded XML files as well as the converted JSON files.

> Du får, för privat eller kommersiellt bruk, kostnadsfritt ladda ner Sortimentsfilen, Butiksfilen och Butik/artikelfilen (”API:erna”), framställa exemplar av API:erna och göra API:erna tillgängliga för allmänheten, exempelvis genom att använda API:erna på en webbsida eller inom ramen för en s.k. app. Systembolaget har rätt att när som helst, omgående och utan varsel, ensidigt återta eller inskränka detta medgivande, som är begränsat till just API:erna och som gäller till dess att annat meddelas.
API:erna får aldrig användas på ett sätt eller i ett sammanhang som innebär att det föreligger risk för att det framstår som att Systembolaget är avsändare av, eller på annat sätt kan uppfattas stå bakom, ett marknadsföringsbudskap eller annat budskap eller kommunikation, exempelvis genom:
* att API:erna används på ett sätt där det inte tydligt framgår att samtliga moment vid köp av alkoholdryck (dvs. beställning, betalning, och leverans/utlämning) enbart sker hos Systembolaget, eller
* att API:erna används för att utforma digitala annonser eller andra marknadsföringsbudskap på ett sätt där det framhävs att en produkt finns hos Systembolaget utan att det tydligt framgår vilket företag som står bakom annonseringen vilket riskerar att ge uppfattningen att det är Systembolaget som står bakom annonseringen.
Användning får inte heller ske på ett sätt som står i strid med känneteckenslagstiftningen, upphovsrättslagstiftningen eller marknadsföringslagstiftningen, exempelvis genom att använda någon av Systembolagets immateriella rättigheter som t.ex. varumärke och företagsnamn på ett sätt som Systembolaget inte godkänt.
Användning får inte ske i strid med Systembolagets riktlinjer för länkning.
Användning får heller aldrig ske på ett sätt som innebär att personer under 20 års ålder uppmanas att konsumera alkohol, som uppmanar till bruk eller missbruk av alkohol eller som annars står i strid med (eller som uppmanar till brott mot) alkohollagstiftningen, andra lagar och föreskrifter, god sed eller Systembolagets uppdrag såsom det presenteras på omsystembolaget.se/vart-uppdrag/, exempelvis genom att API:erna används på ett sätt som inte är förenligt med Systembolagets uppdrag eller alkohollagens marknadsföringsregler, eller på ett sätt som är skadligt för Systembolagets ställning som oberoende aktör.  

> Systembolagets avsikt är att hålla informationen i API:erna uppdaterad och korrekt, men det innebär inte att Systembolaget garanterar att informationen i API:erna är uppdaterad och korrekt. Inte heller garanterar Systembolaget någon viss tillgänglighet för API:erna. Den som inrättar en verksamhet utifrån innehållet i API:erna gör det därför på egen risk och Systembolaget ansvarar inte för eventuella fel i API:erna eller skada som uppstår till följd av användning av API:erna eller informationen som återfinns däri eller för att Systembolaget ändrar, tar bort eller begränsar tillgången till API:erna eller innehållet däri.
